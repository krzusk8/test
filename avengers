Avengers (ang. Marvel’s The Avengers) – amerykański fantastycznonaukowy film akcji na podstawie serii komiksów o grupie superbohaterów o tej samej nazwie wydawnictwa Marvel Comics. 
Za reżyserię i za scenariusz odpowiada Joss Whedon, a za produkcję Kevina Feige. 
W głównych rolach występują: 
Robert Downey Jr., 
Chris Evans,
Mark Ruffalo,
Chris Hemsworth, 
Scarlett Johansson, 
Jeremy Renner, 
Tom Hiddleston, 
Clark Gregg, 
Cobie Smulders, 
Stellan Skarsgård, 
Samuel L. Jackson.

W filmie, Nick Fury, dyrektor T.A.R.C.Z.Y. rekrutuje Iron Mana, Kapitana Amerykę, Hulka i Thora, 
aby stworzyć zespół, który musi powstrzymać brata Thora, Lokiego, przed podbojem Ziemi.

Film zamyka I Fazę Marvel Cinematic Universe, jest szóstym obrazem tej franczyzy. 
Jego kontynuacja Avengers: Czas Ultrona miała premierę w 2015 roku, a trzecia część Avengers: Wojna bez granic w 2018. 
Czwarty film serii, Avengers: Endgame został zapowiedziany na 2019 rok.

Światowa premiera filmu odbyła się w hollywoodzkim El Capitan Theatre, natomiast polska premiera odbyła się 11 maja 2012 roku. 
Film zarobił ponad 1518 milionów dolarów przy budżecie 220 milionów.
